#Data stewardship

Data stewardship is het verantwoordelijk beheren en organiseren van data. Het is een essentieel onderdeel binnen een onderzoek. Een goed onderzoek is betrouwbaar en reproduceerbaar, door data duidelijk te documenteren maakt het gemakkelijker voor andere onderzoekers om het onderzoek te herhalen of te controleren. Door goed de data te beheren wordt er voorkomen dat belangrijke gegevens verloren gaan.

Een goede manier om overzicht te houden op de data is het gebruiken van een duidelijke mappenstructuur. Door soortgelijke data bij elkaar in een map de plaatsen is het gemakkelijk om de juiste data snel terug te vinden. Een voorbeeld hiervan is om alle ruwe en bewerkte data in een map ‘/data’ te plaatsen. De bestanden zelf moeten ook duidelijk en systematisch genoemd worden. Belangrijk is bijvoorbeeld de datum van de nieuwe versie opschrijven, dit voorkomt bestanden met namen als ‘sampledata_RA_version_2’ ‘sampledata_RA_new_version_2.2’. Goede versiebeheer zorgt dat wijzigingen in bestanden te volgen, documenteren en eventueel terug te draaien zijn. Platformen als GitHub maken dit mogelijk. Hierdoor kan samengewerkt worden zonder een anders zijn werk te verwijderen, bij fouten teruggekeerd worden naar een vorige versie en bijgehouden worden wie wat heeft aangepast. Ook is documentatie in scripts belangrijk, door comments te maken met '#' kan uitgelegd worden wat de functie is van bepaalde codes. Hierdoor kunnen anderen gemakkelijk de scripts aanpassen bij bijvoorbeeld nieuwe data of functies aanpassen om de data anders te verwerken. 

Een ander onderdeel van data stewardship is het omgaan met gevoelige of persoonlijke data. Het beste is om data waar mogelijk anoniem te maken of eventueel het werken met pseudoniemen. Het is belangrijk om deze gegevens op te slaan in een beveiligde omgeving met beperkte toegang uitsluitend voor geautoriseerde personen.
